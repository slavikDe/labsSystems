У банку для автомобілістів є два віконця, кожне з яких
обслуговується одним касиром і має окрему під'їзну смугу. Обидві смуги
розташовані поруч. З попередніх спостережень відомо, що інтервали часу
між прибуттям клієнтів у годину пік розподілені експоненційно з
математичним очікуванням, рівним 0,5 од. часу. Через те, що банк буває
переобтяжений тільки в годину пік, то аналізується тільки цей період.
Тривалість обслуговування в обох касирів однакова і розподілена
експоненційно з математичним очікуванням, рівним 0,3 од. часу. Відомо
також, що при рівній довжині черг, а також при відсутності черг, клієнти
віддають перевагу першій смузі. В усіх інших випадках клієнти
вибирають більш коротку чергу. Після того, як клієнт в'їхав у банк, він не
може залишити його, доки не буде обслугований. Проте він може
перемінити чергу, якщо стоїть останнім і різниця в довжині черг при
цьому складає не менше двох автомобілів. Через обмежене місце на
кожній смузі може знаходитися не більш трьох автомобілів. У банку,
таким чином, не може знаходитися більш восьми автомобілів, включаючи
автомобілі двох клієнтів, що обслуговуються в поточний момент
касиром. Якщо місце перед банком заповнено до границі, то клієнт, що
прибув, вважається втраченим, тому що він відразу ж виїжджає.
Початкові умови такі: 1) обидва касири зайняті, тривалість
обслуговування для кожного касира нормально розподілена з
математичним очікуванням, рівним 1 од. часу, і середньоквадратичним
відхиленням, рівним 0,3 од. часу; 2) прибуття першого клієнта
заплановано на момент часу 0,1 од. часу; 3) у кожній черзі очікують по
два автомобіля.
Визначити такі величини: 1) середнє завантаження кожного касира;
2) середнє число клієнтів у банку; 3) середній інтервал часу між
від'їздами клієнтів від вікон; 4) середній час перебування клієнта в банку;
5) середнє число клієнтів у кожній черзі; 6) відсоток клієнтів, яким
відмовлено в обслуговуванні; 7) число змін під'їзних смуг.